L'All-Ireland Senior Football Championship è il più importante torneo irlandese di Calcio gaelico ad eliminazione diretta. La competizione è organizzata dalla Gaelic Athletic Association e si disputa durante i mesi estivi tra le rappresentative delle contee. La All-Ireland Football Final, la finale, si disputa durante la terza domenica di settembre presso lo stadio Croke Park di Dublino. Il trofeo è la Sam Maguire Cup. Vi partecipano tutte le contee irlandesi, eccezion fatta per Kilkenny, più le rappresentative di Londra e New York. Le squadre più titolate sono Kerry (38 titoli) e Dublino (31). Armagh è campione in carica, avendo sconfitto in finale Galway il 28 luglio 2024.