La provincia, fino alla fine degli anni 80 la meno titolata d'Irlanda, ha conosciuto un vero exploit a partire dal 1991, ottenendo ben 9 vittorie, lasciando l'ultimo posto nell'albo d'oro al Connacht, che nello stesso lasso di tempo ha ottenuto due soli trionfi. Vanta due record, entrambi condivisi con il Leinster, ossia di essere la provincia col maggior numero di contee ad avere ottenuto il successo nel torneo nazionale, ben 6 e quella col maggior numero di contee ad avere preso parte alla finale, 7.

Ripescaggi
Le ventotto squadre che sono state eliminate hanno un'ulteriore opportunità di raggiungere la serie finale tramite le All Ireland Qualifiers (conosciute come "Back Door") che si tengono a giugno e luglio. Le qualificazioni sono articolate in questa maniera.

Primo turno: le 16 squadre che non hanno raggiunto le semifinali dei propri tornei provinciali vengono appaiate tramite sorteggio. Le otto vincitrici possono accedere al secondo turno, le altre sono definitivamente eliminate.
Secondo turno: le otto vincitrici del primo turno sfidano le otto semifinaliste perdenti dopo essere state appaiate tramite sorteggio. Le otto vincitrici accedono al terzo turno, le altre sono definitivamente eliminate.
Terzo turno: le vincitrici del turno precedente sono appaiate tramite sorteggio e si sfidano. Le quattro vincitrici di queste quattro partite accedono al quarto turno.
Quarto turno: le vincitrici del terzo turno sfidano le finaliste provinciali perdenti (vengono anche in questo caso appaiate tramite sorteggio). Le quattro vincitrici sfideranno i campioni provinciali nell'All-Ireland Series.
All-Ireland series
All Ireland super 8s: le vincitrici dei tornei provinciali e le squadre che hanno vinto il quarto turno del ripescaggio vengono divise in due gruppi da quattro squadre ciascuno che si disputano con partite di sola andata; le prime avanzano al turno successivo.
All Ireland semi finals: le vincitrici e le seconde classificate dell'All Ireland super 8s si sfidano chi vince accede alla finalissima.
All Ireland final: le vincitrici delle semifinali si sfidano. La vincitrice si aggiudica la Sam Maguire Cup.
Le partite di questa fase si giocano sempre a Croke Park, eccezion fatta per i replay che talvolta vengono disputati in campo neutro, a metà strada tra le contee contendenti. Nei primi anni in cui fu introdotto il sistema attuale (dal 2001) i quarti erano solitamente giocati in campo neutro, mentre le semifinali e le finali sono sempre disputate a Croke Park.

Passato (dal 1887 al 2000)
Fino all'edizione del 2000 il torneo era esattamente uguale a quello attuale, con la differenza che non ammetteva turni di ripescaggio. Pertanto alle All-Ireland Series potevano accedere solo ed esclusivamente le squadre che nello stesso anno avevano conquistato il titolo provinciale. Pertanto la fase finale constava solo di tre sole partite: le due semifinali e la finalissima.